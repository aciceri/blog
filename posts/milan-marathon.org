---
title: Verso la mia prima maratona 
tags: sport, running
date: 2022-01-15
language: it
---

#+begin_note
This post written in italian gives an account of the 12 weeks of preparation for
my first marathon.
I'm writing it during the preparation annotating my thoughts, maybe in the
future I'll review everything in english.
#+end_note

Ho deciso di partecipare alla [[https://www.milanomarathon.it/][Milano marathon]] come prima maratona.
Inizio ad allenarmi ufficialmente il 9 Gennaio 2022 per la gara che sarà il 3
Aprile, dunque ho esattamente 12 settimane di tempo.

#+caption: Il percorso
[[file:/images/milan-marathon-path.jpg]]

Parto dalla mezza maratona come distanza, anche se devo ammettere che nel mese
di Dicembre credo di non averne mai corse mi considero abbastanza  tranquillo su questa distanza.

* Allenamenti

Ho intenzione di fare almeno 3 uscite a settimana, l'unico giorno fisso è il
giovedì in cui ho le ripetute (o comunque allenamenti specifici) in pista con
l'associazione con cui corro da circa un anno.

Sicuramente una delle altre uscite deve essere il lungo, che non può che essere
nel weekend (gli ultimi lunghi saranno davvero lunghi!).

#+CAPTION: Successione dei lunghi
| Weekend        | Distanza (km) |
| <l>            |      <c>      |
|----------------+---------------|
| 8/9 Gennaio    |      21       |
| 15/16 Gennaio  |      18       |
| 22/23 Gennaio  |      24       |
| 29/30 Gennaio  |      12       |
| 5/6 Febbraio   |      27       |
| 12/13 Febbraio |      20       |
| 19/20 Febbraio |      30       |
| 26/27 Febbraio |      12       |
| 5/6 Marzo      |      33       |
| 12/13 Marzo    |      24       |
| 19/20 Marzo    |      36       |
| 26/27 Marzo    |      12       |
| 3 Aprile       |   *Maratona*    |


L'ultima uscita obbligata sarà il martedì, dove pensavo al Fartlek o magari
ad un po' di salite (purtroppo abito in pianura, l'unica è cercarsi dei ponti).

A queste tre uscite fisse potrei aggiungerne una quarta quando ho tempo e sono
in vena, alternativamente tempo (ed orario) permettendo potrei defaticare sulla
bici da corsa. Questo dovrebbe portarmi il vantaggio di allenare la resistenza
senza affaticare troppo le ginocchia, articolazione cui infortunio mi obbligò a
stare fermo per parecchio tempo quasi due anni fa.

Inoltre non smetterò di effettuare altri 3 allenamenti settimanali a corpo
libero per la forza. Li menziono perché tra gli esercizi ce ne sono alcuni per
il core, comunque influenti le per la corsa.

** Settimana 0

Non fa parte delle 12 settimane di allenamento, considero solo la corsa di
Sabato 9 Gennaio, ovvero una mezza di azzeramento per verificare la mia forma
prima di partire con le 12 settimane.

Ho configurato lo sportwatch per farmi mantenere un passo compreso tra i 5:20 e
i 5:30 min/km ma non sono riuscito a tenerli e alla fine sono andato leggermente
più forte, ovvero circa 5:10 min/km.
Tenere un passo simile il giorno della gara sarebbe un risultato più che soddisfacente.

Ho avvertito una leggera pressione alle ginocchia verso i 18km, ma aumentando
leggermente la cadenza dei passi devo essere riuscito a cambiare postura e il
fastidio è andato subito via, ho concluso serenamente quasi 22km.

** Settimana 1

#+CAPTION: Distanza totale: 37km
| Giorno       | Distanza | Passo medio | Note            |
|--------------+----------+-------------+-----------------|
| Martedì 11/1 | 8km      |        4:21 | Tutto a cannone |
| Giovedì 13/1 | 11km     |        4:35 | Ripetute        |
| Sabato  15/1 | 18km     |        5:20 | Lungo           |

Martedì faceva più freddo del solito e sono partito più veloce, poi visto che mi
sentivo ispirato ho provato a mantenere il passo. L'idea era di vedere quanto ci
mettevo a fare 10km (torna sempre utile come test da fare ogni tanto) ma sono
arrivato agli 8km abbastanza stanco, per farne altri 2 avrei sicuramente dovuto
diminuire leggermente il passo.

Giovedì alla grande, sono andato parecchio veloce nelle ripetute.

Sabato mi sentivo un po' stanco, probabilmente a causa delle poche ore di sonno,
inoltre sono stato obbligato ad andare col buio. Comunque tollerabilissimo.


** Settimana 2

#+CAPTION: Distanza totale: ?km
| Giorno       | Distanza | Passo medio | Note             |
|--------------+----------+-------------+------------------|
| Lunedì 17/1  | 5km      |        5:33 | Cazzeggio        |
| Martedì 18/1 | 12km     |        4:45 | Andante          |
| Giovedì 20/1 | 13km     |        4:40 | Ripetute         |
| Sabato 22/1  | 24km     |        5:28 | Lungo lungo lago |

Lunedì mi sono ritrovato con un a mezz'ora di tempo morto prima di cenare e mi
sono detto: perché sprecarlo? Così sono uscito.

Martedì ho ritentato un approccio simile a martedì scorso, l'ho presa con più
calma (ma comunque in maniera abbastanza aggressiva) ponendomi come obiettivo i
12km. Non ho finito particolarmente stanco, potevo fare ancora un po' di km
mantenendo il passo.

Giovedì ripetute belle veloci, ho cercato di dare il massimo. Come sempre 6 km
sono necessari solo per andare e tornare alla pista.

Sabato ho avuto il lungo da 24km, siccome mi trovavo al lago ho corso lì
pensando ingenuamente che fare il lungo lago mi avrebbe mantenuto in piano.
Invece la strada che ho seguito spesso si allontanava dalle sponde obbligandomi
a fare parecchi su e giù, ovviamente non mi riferisco a dislivelli enormi, però
dopo un po' di km, soprattutto per chi come me non corre da mesi in montagna, si
fanno sentire.
Spettacolare l'arrivo a Como, facendo il lungo lago e arrivando quasi alla
fontana (che purtroppo era spento).
Fortunato caso invece che da dove mi trovavo a Como (e ritorno) distasse
esattamente quello di cui avevo bisogno quel weekend.
Ho avvertito una leggera pressione alle ginocchia (leggermente di più il
sinistro) ma ho proseguito senza né fermarmi né rallentare. Suppongo fosse
dovuto anche alle continue discese sull'asfalto.
Ad ogni modo il giorno dopo tutto regolare, anzi...

Questa settimana ha avuto anche un interessante extra: gita alla cima di un
monte lì vicino. Presa con calma fermandosi in rifugio a mangiare, quindi
comunque una scampagnata. Ma sicuramente non una passeggiata visto il dislivello
per salire è stato superiore ai 1000 metri (in circa 5km, di cui l'ultimo quasi
in piano, quindi con pendenza notevole).

